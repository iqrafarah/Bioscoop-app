[![Review Assignment Due Date](https://classroom.github.com/assets/deadline-readme-button-24ddc0f5d75046c5622901739e7c5dd533143b0c8e959d652212380cedb1ea36.svg)](https://classroom.github.com/a/DBqCRJm2)
# Project 'De democratische bioscoop'
Dit project gaat verder op de resultaten van de bioscoop-app die jullie hebben ontwikkeld voor het vak Interaction Design.
Met groepjes van twee ga je een van de aangeleverde ontwerpen uitwerken in html, css en javascript.

## Tijd
**Let op**: Je krijgt op school 4 lesuren per week (8 weken in totaal, dus 32 lesuren, 24 klokuren). Dat is niet veel, het is daarom nodig om minimaal twee klokuren per week  thuis aan deze opdracht te werken. Dan kom je op 40 klokuur: een werkweek.

## Leerdoelen
* De student kan een ontwerp omzetten in een werkende webapplicatie met behulp van de scrummethodiek
* De student maakt gebruik van html5, css3 en javascript.
* De student kan werken aan een gezamenlijk project in Github.
* Toont inzet door in de beschikbare tijd gericht bezig te zijn.
* Geeft niet op tot er een oplossing is voor het (programmeer)probleem (doorzettingsvermogen)
* Komt onderling gemaakte afspraken na (afspraken nakomen).
* Toont inzet door in de beschikbare tijd gericht bezig te zijn.
* Geeft niet op tot er een oplossing is voor het (programmeer)probleem (doorzettingsvermogen)
* Komt onderling gemaakte afspraken na (afspraken nakomen).

## Producten
Het op te leveren product is een webapplicatie voor een bioscoop, geschreven in vanilla-js (dus zonder framework).

## Beoordeling
#### Deadline
Vrijdag voor de toetsweek moeten de producten zijn ingeleverd.

#### Mondelinge beoordeling
De mondelinge beoordeling vindt plaats in de toetsweek op basis van de volgende producten:
* Een geteste (en dus werkende) website (link naar github-project is ingeleverd)
* Een evaluatie per projectlid (zie hieronder het kopje ‘Evaluatie’).
* Demo van de website op basis van de sprintplanning. Ieder item wordt genoemd en aangetoond.

#### Evaluatie
Het is de bedoeling dat je leert van een project! Tijdens een project kun je erachter komen dat je op bepaalde gebieden nog wat bij kunt/moet leren (bijvoorbeeld technische kennis, verslaglegging, tijdsindeling, gedrag, communicatie met de groep etc.).

Om dat te evalueren beantwoord je de volgende vragen:
* Op welke manier heb je aan de leerdoelen gewerkt (zie het kopje ‘Leerdoelen’)?
* Wat is er niet (helemaal) gelukt en waarom niet?
* Heb je voldoende bijgedragen aan het resultaat?
* Hoe kijk je terug op het teamproces?
* Welke leerdoelen neem je mee naar de les of het volgende project?
* Hoe ga je dat dan aanpakken?

#### Beoordelingscriteria
De criteria waarop wordt beoordeeld kun je terugvinden in de Teams-opdracht.

## Grafisch ontwerp
Het ontwerp dat is gemaakt bij Interaction Design dient als basis voor het ontwerp.
Kies één van de ontwerpen.

## Basis
De javascript-code om te 'praten' met de back-end is al geschreven:
* films toevoegen
* film 'upvoten'
* film verwijderen
* films ophalen 

## Softwareontwikkelmethode
Je werkt volgens de scrum-methodiek:
* <u>Product backlog</u>: Dit zijn de user story's van de product owner ('epics') op de Product Backlog:
    * Overzicht: Bezoekers krijgen op de startpagina een overzicht te zien van de films die draaien.
    * Filteren: Ze kunnen filteren op bijvoorbeeld soort film en datum/tijd.
    * Details: Wanneer gekozen wordt voor een bepaalde film wordt een omschrijving en een trailer getoond met links naar recensies.
    * Stemmen: Daarnaast kan een bezoeker stemmen welke film getoond moet worden op de ‘democratische filmavond’ op vrijdag.

* <u>Refinement</u>: Werk ieder item tot in detail uit. Splits eventueel op in meerdere user story's. Er zijn in principe geen vragen meer over wat er wordt verwacht.
* <u>Sprintplanning</u>: Poker en bepaal welke items jullie in de komende sprint gaan uitwerken.
* <u>Daily Standup</u>: Bij elke bijeenkomst vertel je aan elkaar wat je gedaan hebt, waar je tegenaan liep en wat je gaat doen. Gebruik daarvoor het scrum-board onder het tabje 'Projects' in Github.
* Zorg dat je de sprint afrondt, voel je verantwoordelijk. Vraag om hulp als je er niet uitkomt.
* <u>Demo / sprint review</u>: Aan de product owner en andere stake holders wordt de nieuwe versie getoond aan de hand van de eerder opgestelde acceptatiecriteria (op elk item op de sprint backlog staan ook de acceptatiecriteria).
* <u>Retrospective</u>: Team kijkt terug en evalueert (op papier). Wat ging goed en wat kan beter?

## Starten van de basiscode
In 'index.html' staat op regel 11 de naam van de back-end server. 
Vraag de docent om de juiste url.

Op regel 12 staat een apiKey genoemd. Dit is een unieke code voor elk groepje.
Vraag de docent om een apiKey.

